**23/05/66 (Tue)**

        ในวันนี้ได้ใช้เวลานั่งอ่านหนังสือเพื่อทบทวนเนื้อหาที่เคยเรียนมาเกี่ยวกับ Switching และ Routing ซึ่งได้รับเอกสารจากพี่ๆที่เตรียมเอาไว้ให้ เพื่อเป็นการทบทวนความรู้ก่อนที่จะนำไปประยุกต์ใช้ในงานจริงได้ เนื้อหาที่ได้อ่านมากล่าวถึงหลักการและแนวคิดที่เกี่ยวข้องกับการสลับเปลี่ยนข้อมูล (Switching) และการสร้างเส้นทางข้อมูล (Routing) ในระบบเครือข่ายคอมพิวเตอร์ (Networking) โดยส่วนใหญ่ของเนื้อหานี้เกี่ยวข้องกับการ Config switch ของ switch ที่มากจากบริษัท CISCO

**24/05/66 (Wed)**

        ในวันนี้ได้มีการเริ่มมีการทำแลปเบื้องต้นเกี่ยวกับการ Config CISCO switch แบบพื้นฐาน โดยมีหัวข้อแลปต่างๆดังนี้ 1.Basic configuring cisco router (IPV4,IPV6) 2.Configuring STP 3.Configuring ethernet channel โดยในแต่ละแลปได้ฝึกปฏิบัติและทดลองกับอุปกรณ์จริง เพื่อพัฒนาทักษะในการกำหนดค่าและการตั้งค่าเบื้องต้นของ Cisco switch ทำให้มีความรู้และทักษะที่เพียบพร้อมก่อนนำไปประยุกต์ใช้ในงานจริง

**25/05/66 (Thu)**

        ในวันนี้ได้ทำการศึกษาเกี่ยวกับเทคโนโลยี SD-WAN (Software-Defined Wide Area Network) ซึ่งเป็นระบบเครือข่ายที่ใช้การจัดการและควบคุมด้วยซอฟต์แวร์ในเครือข่ายพื้นที่กว้าง และได้รับความรู้และอธิบายรายละเอียดต่างๆจากพี่ๆที่มีความเชี่ยวชาญในเรื่องนี้อย่างละเอียด

**26/05/66 (Fri)**

        ในวันนี้ได้ทำการจัดเตรียม Huawei Switch จำนวนกว่า 21 ตัว ที่ได้มาใหม่ ก่อนที่จะนำมาใช้สำหรับงานที่กำลังจะมาถึง โดยทำการแยกอุปกรณต่างๆไว้เพื่อให้มีความสะดวกต่อการนำมาใช้งานนอกจากนี้เรายังทำการเชื่อมต่อสายเคเบิลและทำการตรวจสอบการทำงานของแต่ละพอร์ตเพื่อให้มั่นใจว่าอุปกรณ์พร้อมใช้งานอย่างถูกต้อง นอกจากนี้เรายังทำการเชื่อมต่อสายเคเบิลและทำการตรวจสอบการทำงานของแต่ละพอร์ตเพื่อให้มั่นใจว่าอุปกรณ์พร้อมใช้งานอย่างถูกต้อง

---

**29/05/66 (Mon)**

        ในวันนี้ได้เริ่มทำการกำหนดค่า (Config) Switch จำนวนหนึ่งตามที่ได้รับ Configuration และข้อกำหนดต่างๆตามสเปคที่ได้รับมาจากพี่ๆที่ออกแบบไว้ การกำหนดค่า Switch เป็นกระบวนการที่สำคัญ เพื่อให้ Switch ทำงานตามที่ต้องการและสอดคล้องกับเครือข่ายที่มีอยู่

**30/05/66 (Tue)**

        ในวันนี้พี่ๆได้ทำการสอนวิธีการสร้าง Virtual Machine ซึ่งได้ทำการสร้าง VM ลงบน Server โดยที่มี OS เป็น Redhat (Linux based) และมี Hardware ตามที่ต้องการ หลังจากสร้างเสร็จก็มีการทดลองรันโปรแกรมที่ต้องการเพื่อทดสอบประสิทธิภาพว่าเป็นไปตามที่เราต้องการไหม

**31/05/66 (Wed)**

        ในวันนี้ได้ทำการคัดแยกสาย LAN ออกตามประเภทและความยาวของสายซึ่งแบ่งออกมาเป็นกลุ่มตามความยาวได้ดังนี้คือ 1,2,3,5,10 เมตรเพื่อเตรียมพร้อมก่อนนำมาใช้งานต่อไป

**1/06/66 (Thu)**

        ในวันนี้ได้ทำการทดสอบฟังก์ชันหนึ่งของ Velocloud ซึ่งเป็น SD-WAN ของ VMware โดยการต่อสาย LAN 3 เส้นเข้าที่ 3 พอร์ตของ Velocloud และกำหนดให้สายเส้นแรกและสายเส้นที่สองเป็นสายที่ใช้งานหลัก และสายเส้นที่สามเป็นสายสำรอง (Stand-by) ซึ่งเมื่อเกิดปัญหากับสายเส้นที่หนึ่งหรือสายเส้นที่สอง สายเส้นที่สามที่อยู่ในสถานะ Stand-by จะเริ่มทำงานแทนทันที เพื่อให้เครือข่ายยังคงเชื่อมต่ออย่างต่อเนื่องโดยไม่มีสะดุดหรือขาดหายไปในกรณีที่เกิดความผิดปกติกับสายเส้นหลัก

**2/06/66 (Fri)**

        ในวันนี้ได้ทำการเรียนรู้เกี่ยวกับช่องโหว่ที่ใช้ในการโจมตีทาง cyeber หรือ cyber security โดยมีการแสดงตัวอย่างเครื่องมือที่ใช้สำหรับการป้องกัน เครื่องมือที่ใช้มอนิเตอร์ดูภาพรวมของระบบ ซึ่งแสดงให้เห็นว่าเครื่องมือหรือบริการที่ทางบริษัทนี้ให้บริการอยู่นั้นมีความสามารถในการป้องกันการโจมตีที่เกิดขึ้นได้ ซุ่งถูกแสดงให้เห็นออกมาทางมอนิเตอร์ที่เราสามาร๔ดูได้ทั้งรูปแบบการโจมตีและข้อมูลอื่นๆอีก

---

**6/06/66 (Tue)**

        ในวันนี้ได้ไปที่ห้อง Server เพื่อทำการตรวจสอบ Hard disk drive(HDD) โดยทำการนำ HDD มาตรวจสอบและเก็บ SN หรือ Serial Number ตัวที่ Failed หรือ ตัวที่ใช้งานไม่ได้แล้วลงเอาไว้ในฐานข้อมูล ซึ่งการเก็บ SN จะเป็นข้อมูลที่จะเอาไว้ยืนยันว่า HDD ตัวนั้นได้ชำรุดและจะถูกนำไปทำลายทิ้งต่อไปเนื่องจากว่าข้อมูลข้างในนั้นควรที่จะเป็นความลับ

**7/06/66 (Wed)**

        ในวันนี้ได้ไปที่ห้อง Server เพื่อทำการตรวจสอบ Hard disk drive(HDD) ที่อยู่ใน Server แต่ละตัวโดยมีจำนวนกว่า 500 ตัว ซึ่งเป็นของบริษัทแห่งหนึ่งที่ให้บริการเกมขนาดใหญ่     แต่เนื่องจากเกมเหล่านี้ได้ปิดตัวลงเราจึงจำเป็นต้องนำ HDD เหล่านั้นไปทำลายทิ้งไม่ว่ามันจะชำรุดหรือไม่เพราะว่าข้างในนั้นอาจมีข้อมูลสำคัญ

**8/06/66 (Thu)**

        ในวันนี้ได้ไปที่ห้อง Server เพื่อทำงานที่เหลือต่อเนื่องจากเมื่อวานให้เสร็จ โดยสิ่งที่ต้องทำก็คือแกะเครื่อง Server แต่ละตัวออกมาตามหมายเลขที่ได้กำหนดไว้และทำการแกะ HDD ออกมาสแกนหมายเลขมาเก็บไว้ก่อนที่จะนำส่งไปทำลายทิ้งต่อไป

**9/06/66 (Fri)**

        ในวันนี้ได้ไปที่ห้อง Server เพื่อทำงานที่เหลือต่อเนื่องจากเมื่อวานให้เสร็จ ซึ่งก็เหลืออีกจำนวนนึงและก็ได้ทำการจัดเก็บ HDD ที่แยกออกมาเพื่อที่จะนำไปทำลายต่อไปเมื่อทำเสร็จพี่ๆก็สั่ง Pizza มาเลี้ยง เพื่อเป็นของรางวัลสำหรับการปิดงานที่ทำมาตลอด 3 วันเสร็จสิ้น

---

**12/06/66 (Mon)**

        สิ่งที่ได้ทำในวันนี้คือตรวจเช็คการทำงานและคุณภาพของ switch ตามหมายเลข SN ของแต่ละ Rack อย่างละเอียดเพื่อให้แน่ใจว่าการทำงานของ switch ในทุก ๆ Rack มีประสิทธิภาพและสามารถทำงานได้ตามความต้องการ หลังจากที่ตรวจเช็ค switch ทั้งหมดใน Rack เสร็จสิ้นแล้วนำเอา switch ของแต่ละ SN ที่ต้องการแยกออกมาแล้วนำมาแพคลงในกล่องเพื่อนำเอาไปใช้งานต่อไป

**13/06/66 (Tue)**

        วันนี้ได้ทำการศึกษาและประยุกต์ใช้งาน API เพื่อจัดการกับระบบ SD-WAN ในการทำงานนี้ได้มีการสร้าง API เองที่ใช้ในการตรวจสอบและจัดการระบบเครือข่าย เช่น การตรวจสอบการใช้งาน CPU, หน่วยความจำ (Memory), และการไหลของข้อมูล (Dataflow) โดยเราจะนำค่าที่ได้มาแสดงผลในรูปแบบของกราฟเพื่อให้ง่ายต่อการวิเคราะห์และติดตามผลการใช้งานของระบบ SD-WAN นี้

**14/06/66 (Wed)**

        ในวันนี้ได้ทำการติดขาให้กับ Switch ยี่ห้อ Huawei จำนวน 20 ตัวที่เคยจัดเตรียมไว้ตั้งแต่วันที่ 29/05/66 โดยการติดขาที่เป็นเหล็กพร้อมน้อตมาติดกับด้านหลังของเครื่อง ซึ่งจะช่วยให้การเคลื่อนย้ายและใช้งานเป็นเรื่องง่ายและสะดวกมากยิ่งขึ้นเมื่อนำไปใช้ในตู้ Rack อีกทั้งยังทำให้ Switch ซ้อนกันให้เป็นระเบียบอย่างพร้อมกัน

**15/06/66 (Thu)**

        ในวันนี้ได้ทำการจัดเตรียมระบบสำหรับการ Deploy API เพื่อใช้ในการทดสอบก่อนนำเอาไปใช้จริงบนระบบคลาวด์ของทางบริษัทเพื่อให้มั่นใจว่าทุกอย่างทำงานได้อย่างถูกต้องและมีเสถียรภาพอยู่เสมอ ขั้นแรกเริ่มจากการติดตั้งระบบปฏิบัติการ Ubuntu บนคลาวด์ เพื่อให้ได้ระบบพื้นฐานที่เหมาะสมสำหรับการรันและทดสอบ API ต่อมาก็นำเอาไฟล์ที่จำเป็นสำหรับ API ในที่นี้ใช้ Flask ซึ่งเป็น Framework ในการสร้าง API และเป็นหนึ่งใน Framework ที่ได้รับความนิยมสูงในการพัฒนาเว็บแอปพลิเคชันและการสร้าง API โดยมีพื้นฐานที่แข็งแรงมาจากภาษา Python

**16/06/66 (Fri)**

        ในวันนี้เราได้ทำการดำเนินการ Deploy API ที่เราสร้างขึ้นไปยังบริการคลาวด์ โดย API ตัวนี้ถูกออกแบบมาเพื่อรับข้อมูลที่ถูกส่งมาจากผู้ใช้ และผู้ใช้จำเป็นต้องส่ง EdgeID, EnterpriseID และ Token เพื่อทำการยืนยันตัวตนกับ API gateway ที่เราสร้างขึ้นนี้ เมื่อได้รับข้อมูลจากผู้ใช้แล้ว API gateway จะนำค่าที่ได้ไปถามประมวลผลในระบบภายในเพื่อให้ได้ค่า Memory และ CPU usage ของระบบปัจจุบันกลับมาให้ผู้ใช้  ซึ่งค่าเหล่านี้จะนำไปใช้ในกระบวนการ Network Monitoring ผ่านระบบ Zabbix ต่อไป

---

**19/06/66 (Mon)**

        วันนี้ได้ติดตั้งโปรแกรม Netbox บน SASE cloud ซึ่งเป็นบริการของบริษัท Netbox เป็นซอฟต์แวร์ที่ครอบคลุมซึ่งใช้สำหรับการจัดการเครือข่ายและโครงสร้างพื้นฐาน เช่น Data Center Infrastructure Management (DCIM) มีหน้าที่ในการกำหนดค่าและแสดงการติดตั้งทางกายภาพและการเชื่อมต่อของอุปกรณ์เครือข่ายทั้งหมด รวมถึงการจัดการที่อยู่ IP (IPAM) ซึ่งเป็นเครื่องมือการจัดการที่ช่วยให้เราติดตามการจัดสรรและการจัดหมวดหมู่ของที่อยู่ IP และฟีเจอร์อื่นๆอีกมากมาย ซึ่งในการติดตั้ง Netbox จำเป็นต้องติดตั้งส่วนประกอบต่อไปนี้ก่อนเพื่อให้แน่ใจว่าการใช้งานมีประสิทธิภาพ: Python, PostgreSQL และ Redis

**20/06/66 (Tue)**

        ในวันนี้ได้ทำการติดตั้ง Switch Huawei 20 ตัวลงบน Rack โดยแบ่งออกเป็น 2 ชุด คือชุด 1 และชุด 2 เพื่อป้องกันปัญหาที่อาจเกิดขึ้นในกรณีที่ Switch หลักมีปัญหาหรือเกิดความล้มเหลว ในกรณีนั้น Switch ตัวอื่นจะขึ้นมาทำงานแทนเพื่อรักษาความเสถียรภาพของระบบ ซึ่งการติดตั้ง Switch แบบนี้จะช่วยลดความเสี่ยงในการเกิดปัญหาและไม่ให้ระบบที่ทำงานถูกขัดจังหวะ นอกจากนั้นพี่ๆยังได้สอนอธิบายโครงข่ายและวิธีการทำงานของระบบนี้ให้เข้าใจง่ายมากยิ่งขึ้น

**21/06/66 (Wed)**

        วันนี้เราเริ่มต้นโครงการใหม่คือการสร้างเซิร์ฟเวอร์ Speedtest เพื่อทดสอบความเร็วของอินเทอร์เน็ต โดยเราจะนำเซิร์ฟเวอร์นี้ไปติดตั้งในเว็บไซต์ www.speedtest.net ที่เป็นเว็บไซต์ชื่อดังในการทดสอบความเร็วอินเทอร์เน็ต ถ้าเราสามารถสร้างเซิร์ฟเวอร์ Speedtest ที่มีคุณภาพตามมาตรฐานของ Ookla ได้ เราจะสามารถนำเว็บไซต์นี้ไปใช้เพื่อโปรโมทบริษัทของเราได้อีกทางเลือกหนึ่ง

**22/06/66 (Thu)**

        ในวันนี้เราได้ทำการเลือก Server ที่ไม่ได้ใช้งานอยู่ใน Rack และนำมาใช้งานต่อไป ขั้นแรกเราเริ่มจากการแกะ Server ออกมา เพื่อเพิ่มความจุของหน่วยความจำ (Memory) จาก 16 GB เป็น 64 GB และทำการล้างข้อมูลในฮาร์ดดิสก์ (HDD) ทั้งหมดเพื่อให้พร้อมใช้งานใหม่ ต่อมาเราก็ทำการติดตั้งระบบปฏิบัติการ (Operating System) โดยในที่นี้เราใช้ Ubuntu 20.04.02 และดำเนินการติดตั้งโปรแกรมและตั้งค่าเพื่อให้พร้อมใช้งานอย่างเต็มที่

**23/06/66 (Fri)**

        ในวันนี้เราได้ทำการทดสอบระบบการวัดความเร็วอินเทอร์เน็ตเพื่อตรวจสอบว่าสามารถใช้งานได้ดีและถูกต้องหรือไม่ หลังจากนั้นเราได้ลงทะเบียนโดเมนชื่อ speedtest.proen.co.th และกำหนดค่าให้ใช้ HTTPS โดยใช้ SSL Certificate เพื่อให้เป็นไปตามมาตรฐานของ Ookla หลังจากเสร็จสิ้นทุกอย่างเราได้นำเซิร์ฟเวอร์ไปวางไว้ใน Rack และทำงานหรือกำหนดค่าต่างๆ ผ่านทาง SSH เนื่องจากเครื่องเซิร์ฟเวอร์ได้รับการกำหนด IP แล้ว ในที่สุดเราก็กรอกแบบฟอร์มเพื่อส่งให้กับเว็บไซต์เพื่อให้ได้รับการอนุมัติและแสดงผลบนเว็บไซต์ speedtest.net

---

**26/06/66 (Mon)**

        ในวันนี้เราได้เริ่มสร้างเว็บไซต์สำหรับการวัดความเร็วอินเทอร์เน็ตของเราเองขึ้นมา เนื่องมาจากวันก่อนเราได้สร้างเว็บไซต์ให้บริการวัดความเร็วอินเทอร์เน็ตที่ Ookla เป็นเจ้าของ ซึ่งเป็นเว็บไซต์ทดสอบความเร็วอินเทอร์เน็ตที่มีชื่อเสียง ซึ่งบริการนี้เราใช้เพียงพอร์ต 8080 ของเซิร์ฟเวอร์เท่านั้น หากต้องการเข้าถึงบริการนี้จะต้องเข้าผ่าน speedtest.proen.co.th:8080 และการเข้าใช้งานนี้เปิดให้เฉพาะผู้ใช้ที่มาจากทาง Ookla เท่านั้น

**27/06/66 (Tue)**

        ในวันนี้เราได้ทำการสร้างเว็บไซต์สำหรับการวัดความเร็วอินเทอร์เน็ตของเราเอง โดยเริ่มต้นด้วยการใช้โค้ดต้นฉบับที่มีการแจกให้ใช้ฟรีผ่านทาง GitHub และปรับปรุงปรับแต่งให้เข้ากับงานของเรา หลังจากนั้นเราก็เปิดเว็บเซิร์ฟเวอร์โดยใช้ Apache2 และพบว่าทุกคนสามารถเข้าใช้งานระบบวัดความเร็วอินเทอร์เน็ตของเราได้อย่างไม่มีปัญหาโดยสามารถเข้าถึงได้ผ่านทางเว็บไซต์ speedtest.proen.co.th

**28/06/66 (Wed)**

        ในวันนี้เราได้ทำการรีเซ็ต Switch ทั้งหมดประมาณ 8-9 ตัวของลูกค้าที่เป็น Switch เก่าที่ไม่ได้ใช้งานมานานมาก่อน หลังจากที่เราทำการรีเซ็ตเสร็จสิ้นแล้ว เราจำเป็นต้องเก็บข้อมูลต่างๆของ Switch แต่ละตัว เช่น เลข Serial number, รายละเอียดของอุปกรณ์ภายใน Switch เช่น พัดลม, พอร์ต power supply เป็นต้น และเราทำการบันทึกข้อมูลเหล่านี้ลงในไฟล์ Excel เพื่อใช้ในการอ้างอิงและใช้งานในอนาคตต่อไป

**29/06/66 (Thu)**

        ในวันนี้เราเริ่มต้นการทำ Server Zabbix เนื่องจากเกิดปัญหากับ Server Zabbix ที่ใช้งานอยู่ในบริษัท ขั้นตอนแรกที่เราทำคือการลง Ubuntu 20.04 เนื่องจากเครื่อง Server เป็นรุ่นเก่าทำให้เราต้องใช้เวอร์ชันที่เก่าลง การลงระบบปฏิบัติการนี้จำเป็นต้องใช้แผ่น DVD ที่มีไฟล์ ISO ของ Ubuntu อยู่ นอกจากนี้เรายังทำการใส่ Disk 5 ลูกและใช้ RAID 1 กับ 2 ลูกเพื่อสร้างพื้นที่ข้อมูล 250 GB และใช้ RAID 5 กับ 3 ลูกเพื่อสร้างพื้นที่ข้อมูล 2 TB เราจะนำข้อมูลทั้งหมดที่เกี่ยวข้องกับระบบปฏิบัติการลงบน RAID 1 และนำข้อมูลที่เกี่ยวข้องกับ Zabbix ลงบน RAID 5

**30/06/66 (Fri)**

        ในวันนี้เราได้ดำเนินการต่อจากที่ทำเมื่อวานโดยทำการย้านสาย LAN ไปที่ Port 1 และ 2 บน IDAC ของเซิร์ฟเวอร์ หลังจากนั้นเราได้ทำการกำหนดค่าเซิร์ฟเวอร์ตามรายละเอียดดังนี้ ทำให้ Port 1 มี IP address เป็น 102.xxx.xxx.xxx/24 เพื่อใช้สำหรับการ SSH จากข้างนอกได้ และทำให้ Port 2 เป็น Trunk โดยให้สามารถใช้ส่งข้อมูลสำหรับ VLAN 50 และ 80 ได้อย่างมีประสิทธิภาพ ซึ่งจะเป็นประโยชน์ในการแบ่งแยกและจัดการข้อมูลในระบบเครือข่ายขององค์กร

---

**3/07/66 (Mon)**

        วันนี้ได้ทำการแกะเครื่อง Server เครื่องใหม่ที่ยังไม่ได้ถูกใช้งานเลยทั้งหมด 15 เครื่องของลูกค้าแล้วนำ RAM ที่ติดมากับเครื่อง Server แต่ละตัวออกมาทั้งหมดและแกะ NIC (Network Interface Card) ออกมาด้วย เนื่องจากว่าลูกค้าต้องการใช้ Server ทั้งหมด 5 ตัวในการทำงานก่อน ดั้งนั้นเราจึงต้องนำ RAM ที่ถอดออกมาจากเครื่องที่เหลืออยู่ 10 เครื่อง มาติดตั้งให้กับ 5 เครื่องหลักก่อน เพื่อให้ Server แต่ละตัวมี RAM 512 GB หลังจากติดตั้ง RAM ที่ถอดออกมาให้กับ 5 เครื่องหลักเสร็จเรียบร้อย เราก็นำเครื่องเหล่านั้นไปขึ้นที่ Rack เพื่อรอการนำไปใช้งานต่อไป

**4/07/66 (Tue)**

        วันนี้ได้ทำการทดลองการแกะ Notebook ของตัวเองมาทำแล้วทำการทำความสะอาด อีกทั้งยังเพิ่ม RAM ให้กับ Notebook อีกทั้งพี่ๆยังอธิบายการทำงานและหน้าที่ต่างๆของอุปกรณ์แต่ละชิ้นที่อยู่ข้างใน Noteboook โดยการแกะ Notebook เราต้องทำการไขน็อตแต่ละตัวที่ข้างหลังออกมาแล้วใช้บัครหรือแผ่นแข็งๆในการแงะฝาหลังออกมา เมื่อเราแกะออกมาเราก็จะเห็นอุปกรณ์ต่างๆภายในตัวเครื่อง

**5/07/66 (Wed)**

        วันนี้ได้เรียนรู้เกี่ยวกับการใช้งานแพลตฟอร์มที่ใช้เพื่อป้องกันการโจมตีทางอินเทอร์เน็ตที่เป็นหนึ่งในบริการที่บริษัทให้บริการอยู่ อีกทั้งยังได้มองเห็นการโจมตีจำนวนมากที่เกิดขึ้นจากหลายแหล่งและมีวิธีการที่หลากหลายมากผ่านทาง log ที่ถูกเก็บอยู่ทางหลังบ้าน การมองเห็นนี้ทำให้เข้าใจถึงความสำคัญของความปลอดภัย บริการที่บริษัทนี้ให้มีความสามารถในการป้องกันการโจมตีเหล่านี้เกือบทั้งหมด

**6/07/66 (Thu)**

        วันนี้ได้ทำการสร้าง FTP Server โดยเริ่มจากการสร้าง Computer ที่ใช้ระบบปฎิบัติการ Window บน Cloud ของทางบริษัท หลังจากสร้างเสร็จก็ทำการเปิด FTP Server บนนั้น โดยเราสามารถเข้าถึงได้ผ่านทาง Port 22 อีกทั้งเรายังตั้งค่าให้กับ Computer ใน cloud สามารถเข้าถึงที่ไหนก็ได้ผ่านทาง Remote Deskop เพื่อเพิ่มความสะดวกในการใช้งาน

**7/07/66 (Fri)**

        วันนี้ได้ทำการไปจัดเตรียมและปรับปรุงความเรียบร้อยต่างๆที่ห้อง Data center ของทางบริษัท โดยข้างในห้องนั้นมี Server และอุปกรณ์ต่างๆมากมายไม่ว่าจะเป็น ตู้ควบคุมและจัดการไฟฟ้า ตู้ตวบอุณหภูมิของน้ำและลม เป็นต้น อีกทั้งในตู้ Rack แต่ละตู้ยังมี Switch Server Router รวมกันอีกมากมาย โดยเราเข้าไปจัดการสายไฟหรือสายใยแก้วนำแสงในแต่ละตู้ให้มีความเป็นระเบียบเรียบร้อย

---

**10/07/66 (Mon)**

        วันนี้ได้ทำการปรับปรุงแก้ไข Server Speedtest เนื่องจากการตรวจสอบพบมีการตอบสนองไม่ค่อยดีมากนัก ซึ่งเป็นผลมากจากการสร้าง Firewall ทำให้ต้องทำการปรับปรุง Script ของ Firewall เพื่อให้ Server นี้มีประสิทธิภาพและตอบสนองต่อการใช้งานมากยิ่งขึ้น หลังจากการปรับปรุง Script เสร็จก็ได้ทำการ Reboot Server เพื่อเป็นการบังคับใช้ Script Firewall อันใหม่ ซึ่งทั้งหมดนี้ก็ทำให้ Server ทำงานได้อย่างดีตามที่ต้องการ

**11/07/66 (Tue)**

        วันนี้ได้ทำการออกแบบระบบเพื่อที่จะใช้สร้างโปรแกรมสำหรับการดึงข้อมูล Log WAF (Web Application Firewall) ซึ่งถูกรวบรวมขึ้นจากทาง Platform ป้องกันการโจมตีของทางบริษัท เพื่อที่จะนำข้อมูลเหล่านั้นมาวิเคราะห์และสรุปผลเป็นรายงานสำหรับรายงานประจำเดือนให้กับแต่ละ Site ของลูกค้าที่ทางบริษัทให้บริการอยู่ โดยออกแบบไว้ว่าจะมีการดึงข้อมูล Log มาจาก Server ประมวลผลต่อไป

**12/07/66 (Wed)**

        วันนี้ได้ทำการเริ่มเขียนโปรแกรมโดยใช้ Python ซึ่งเริ่มจากการเขียนโปรแกรมให้เข้าถึง Server FTP ที่สร้างไว้เมื่อครั้งก่อนโดยในการเข้าถึงนั้นจำเป็นต้องมี hostname หรือ ipaddress ของ Server ,Username ,Password และ Port หลังจากนั้นเราก็สั่งให้โปรแกรมโหลดไฟล์ Log ตาม Site ที่ต้องการโดยไฟล์ที่โหลดไฟล์ที่โหลดมาทั้งหมดนั้นจะเป็นไฟล์ที่ถูก Zip เอาไว้ ซึ่งข้างในจะมีข้อมูลของแต่ละ Website

**13/07/66 (Thu)**

        วันนี้ได้ทำโปรแกรมต่อโดยทำการนำไฟล์ที่แตกออกมาจาก zip ออกมารวมกันไว้ในโฟลเดอร์เดียวกัน ซึ่งไฟล์ทั้งหมดนั้นเป็นไฟล์.gz เราต้องแตกไฟล์เหล่านั้นออกมาอีกให้เป็นไฟล์.txt แล้วกรองเอาเฉพาะไฟล์ที่มีชื่อ "WAF" จากนั้นจึงเอาไฟล์ทั้งหมดมารวมกันแล้วแปลงให้เป็นไฟล์.csv เพื่อนำไปใช้งานต่อไป

**14/07/66 (Fri)**

        วันนี้ได้ทำงานต่อจากเมื่อวานโดยสิ่งที่ทำคือการนำข้อมูลทั้งหมดที่ได้มาไปประมวลผล ซึ่งข้อมูลทั้งหมดนั้นเป็นข้อมูลการถูกโจมตีกว่า 9 แสนรายการ สิ่งที่เราทำคือการนำข้อมูลเหล่านี้ไปให้ Power BI ซึ่งเป็น Platform AI ของทาง Microsoft โดยมันจะนำข้อมูลนี้ไปเรียนรู้แล้วสรุปผลออกมาเป็นรูปแบบของกราฟตามที่เราสั่ง ซึ่งทำให้เราได้รายงานการโจมตีที่สรุปมาอย่างถูกต้อง แม่นยำในเวลาอันสั้น
